<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0055)http://www.it.teithe.gr/modules/content/index.php?id=52 -->
<html xmlns="http://www.w3.org/1999/xhtml" xml:lang="el" lang="el">
<head><meta http-equiv="Content-Type" content="text/html; charset=UTF-8">

</head>
<body>

<h3>Διοικητική Υποστήριξη</h3>
                                   
<p style="text-align:justify;">Η διοικητική υποστήριξη των σπουδών καλύπτεται από την Γραμματεία του Τμήματος. Η υποστήριξη ενισχύεται μηχανογραφικά και καλύπτει πολλές δράσεις με έμφαση στις παρακάτω:</p>
<ul>
    <li>Εγγραφές και κατατάξεις&nbsp; </li>
    <li>Τήρηση μητρώων φοιτητών </li>
    <li>Έκδοση πιστοποιητικών </li>
    <li>Χορήγηση υποτροφιών και δανείων </li>
    <li>Συγκέντρωση, επεξεργασία στατιστικών δεδομένων σπουδών </li>
    <li>Έκδοση δελτίων βαθμολογίας μαθημάτων </li>
    <li>Έλεγχο προαπαιτούμενων, απαλλαγών από μαθήματα </li>
    <li>Έκδοση βιβλιαρίου σπουδών </li>
    <li>Έκδοση πτυχίων </li>
</ul>
<p style="text-align:justify;">H Γραμματεία του Τμήματος λειτουργεί καθημερινά 11:00-13:00 και βρίσκεται στο ισόγειο του κεντρικού κτιρίου της Σχολής Τεχνολογικών Εφαρμογών(Σ.ΤΕ.Φ). Υπεύθυνη για το φοιτητικό τμήμα της Γραμματείας είναι η κ. Καρασαρίδου Σόνια. Στο χρονικό διάστημα αυτό κάθε φοιτητής μπορεί να προσέλθει και να ενημερωθεί για οτιδήποτε τον απασχολεί ή για να πάρει διάφορα έγγραφα, όπως:</p>
<ul>
    <li>Βεβαίωση σπουδών </li>
    <li>Πιστοποιητικό σπουδαστικής κατάστασης </li>
    <li>Αναλυτική βαθμολογία σε επίσημα μορφή </li>
    <li>Πιστοποιητικό αποφοίτησης </li>
</ul>
<p>Ο Χρόνος έκδοσης υπολογίζεται σε δύο με τρεις ημέρες.</p>
<p style="text-align:justify;">Σε επείγουσες περιπτώσεις και μέχρι να εκδοθεί βεβαίωση σπουδών ή πιστοποιητικό σπουδαστικής κατάστασης , ο φοιτητής μπορεί να κάνει χρήση υπηρεσιακού σημειώματος. Το σημείωμα αυτό μπορεί να το χρησιμοποιήσει στην εφορία, στο Δημόσιο και Ιδιωτικό τομέα, σε διάφορα ασφαλιστικά ταμεία π.χ ΙΚΑ, ΟΚΑ κ.λ.π ή οπουδήποτε κρίνει ο φοιτητής ότι θα του φανεί χρήσιμο.</p>

<p style="text-align:justify;">Για την έκδοση του δεν απαιτείται αίτηση. Ο φοιτητής αποκτά το έντυπο από την γραμματεία ή από την ηλεκτρονική Γραμματεια&nbsp; που βρίσκεται στον παρόντα ιστότοπο το συμπληρώνει και πηγαίνει στην γραμματεία μόνο για υπογραφή και σφραγίδα. Εκδίδεται αυθημερόν</p>

<p style="text-align:justify;">Μετά το τέλος κάθε εξεταστικής περιόδου ο φοιτητής μπορεί να ενημερώνεται για την βαθμολογία του από την διεύθυνση <a href="http://pithia.teithe.gr/unistudent">http://pithia.teithe.gr/unistudent</a> Για να κάνει χρήση αυτής της υπηρεσίας είναι απαραίτητο να προμηθευτεί username και password από τη Γραμματεία της Σχολής. Παρακαλούνται οι φοιτητές να κάνουν χρήση της παραπάνω υπηρεσίας και να μη ζητούν αναλυτική κατάσταση βαθμολογία, αν σκοπός τους είναι μόνο η ενημέρωση.</p>

<p style="text-align:justify;">Μετά το τέλος της πρακτικής άσκησης, για την οποία υπεύθυνη είναι η αρμόδια επιτροπή ο φοιτητής καταθέτει αίτηση αναγνώρισή της, υπογεγραμμένη από τον υπεύθυνο της Πρακτικής άσκησης του Τμήματος. Η αίτηση πρέπει να συνοδεύεται από το βιβλιάριο της πρακτικής άσκησης υπογεγραμμένο από τον επόπτη καθηγητή και από τον προϊστάμενο του Τμήματος.</p>

<p style="text-align:justify;">Μετά το τέλος της πτυχιακής εργασία, ο φοιτητής πρέπει να καταθέσει στην Γραμματεία αίτηση εξέτασης, υπογεγραμμένη από τον επόπτη καθηγητή. Η αίτηση πρέπει να συνοδεύεται και από ενα DVD με το κείμενο της πτυχιακής και το λογισμικό αν απαιτείται. Στην εξεταστική επιτροπή ο φοιτητής καταθετει τρία&nbsp; αντίγραφα της πτυχιακής . Η ημερομηνία εξέτασης ορίζεται με ευθύνη του επόπτη καθηγητή. Μεταξύ της ημερομηνίας αίτησης και της ημερομηνίας εξέτασης πρέπει να παρεμβάλλονται δύο εβδομάδες.</p>

<p style="text-align:justify;">Μετά το τέλος των υποχρεώσεών του (μαθήματα, πτυχιακή εργασία, και πρακτική άσκηση, ο φοιτητής καταθέτει αίτηση &nbsp;&nbsp; στη γραμματεία για να γίνει δεκτός στην επόμενη ορκωμοσία. Μαζί με την αίτηση καταθέτει και τα παρακάτω έγγραφα:</p>

<ul>
    <li>Βεβαίωση έγκρισης πτυχιακής </li>
    <li>Βιβλιάριο πρακτικής άσκησης και βεβαίωση Προϊστάμενου </li>
    <li>Φοιτητικό βιβλιάριο σπουδών </li>
    <li>Δελτίο φοιτητικού εισιτηρίου </li>
    <li>Δελτίο δωρεάν σίτισης και βεβαίωση από το γραφείο σίτισης </li>
    <li>Βεβαίωση από τη σπουδαστική εστία </li>
    <li>Βεβαίωση από τη βιβλιοθήκη </li>
    <li>Βιβλιάριο ασθενείας </li>
</ul>
<p style="text-align:justify;">Ορκωμοσίες γίνονται συνήθως τρεις φορές το χρόνο και ανακοινώνονται στους υποψήφιους αποφοίτους αρκετές μέρες πριν, με ανακοινώσεις στους πίνακες ανακοινώσεων και τηλεφωνικά.</p>

<p style="text-align:justify;">Πίνακες ανακοινώσεων υπάρχουν στο ισόγειο και τον πρώτο όροφο του κεντρικού κτιρίου, καθώς και έξω από τη γραμματεία. Υπάρχει επίσης και ηλεκτρονικός πίνακας με γενικές ανακοινώσεις&nbsp; &nbsp;στη &nbsp;διεύθυνση <strong><a href="http://www.it.teithe.gr/">http://www.it.teithe.gr</a> &nbsp;</strong>καθώς και ηλεκτρονικοί πίνακες ανά εξάμηνο στη διευθυνση <a href="http://hydra.it.teithe.gr/s">http://hydra.it.teithe.gr/s</a>&nbsp; (απαιτείται username και password)&nbsp;. </p>

<strong>Παροχές προς τους φοιτητές</strong>
<p style="text-align:justify;">Στην αρχή κάθε ακαδημαϊκού έτους και μετά το τέλος των ανανεώσεων του χειμερινού εξαμήνου όλοι οι φοιτητές πρέπει να προμηθευτούν από το Σύλλογο Φοιτητών της Πληροφορικής καινούργιο δελτίο φοιτητικού εισιτηρίου (πάσο). Για το σκοπό αυτό, πρέπει να καταθέσουν στη γραμματεία του Τμήματος μια φωτογραφία. Φοιτητικό εισιτήριο δικαιούνται φοιτητές μέχρι και του δωδέκατου τυπικού εξαμήνου.</p>

<p style="text-align:justify;">Οι φοιτητές μπορούν να αποκτήσουν κάρτας δωρεά σίτισης. Πληροφορίες για τις προϋποθέσεις μπορούν να πάρουν από το γραφείο σίτισης (κτίριο 2α)</p>

<p style="text-align:justify;">Οι φοιτητές δικαιούνται ιατροφαρμακευτικής περίθαλψης εφόσον δεν έχουν τις σχετικές παροχές από την οικογένειά τους. Για να κάνουν χρήση αυτής της παροχής θα πρέπει να αποκτήσουν και βιβλιάριο υγείας, αφού καταθέσουν στη Γραμματεία του τμήματος υπεύθυνη δήλωση με την οποία θα δηλώνεται ότι “δεν υπάρχει καμιά άλλη ασφάλιση" και μια φωτογραφία.</p>

<p style="text-align:justify;">Στους φοιτητές παρέχονται δωρεάν συγγράμματα, είτε με τη μορφή βιβλίων του εμπορίου, είτε με την μορφή σημειώσεων μέσω του ηλεκτρονικού συστήματος διανομής Εύδοξος του Υπουργείου Παιδείας. (http://eudoxus.gr/). Οι ημερομην'ίες πρόσβασης στο σύστημα Εύδοξος ανακοινώνονται απο το τμήμα </p>
 
</body></html>
