<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<!-- saved from url=(0055)http://www.it.teithe.gr/modules/content/index.php?id=16 -->
<html xmlns="http://www.w3.org/1999/xhtml" xml:lang="el" lang="el">
<head><meta http-equiv="Content-Type" content="text/html; charset=UTF-8">
    
</head>
<body>

<h3>Φοιτητική Μέριμνα</h3>

<strong>Στέγη</strong>

<p>Η Φοιτητική εστία του Τ.Ε.Ι Θεσσαλονίκης διαθέτει εγκαταστάσεις:</p>

<ul>
    <li>στη Σίνδο (κτίριο 10) με 108 δίκλινα δωμάτια. Tη φοιτητική εστία της Σίνδου τη διαχειρίζεται το Εθνικό Κέντρο Νεότητας. Δέχεται αιτήσεις από τους νεοεισαγόμενους φοιτητές (πρώτου και δεύτερου εξαμήνου) 20 εργάσιμες μέρες μετά την ανακοίνωση των αποτελεσμάτων. Για τους φοιτητές παλιών εξαμήνων από 15 Μάιου έως 15 Ιουνίου. Περισσότερες πληροφορίες στα τηλ. (2310)791-144 και 717-677, fax 799-178. </li>
</ul>

<p>Τα δικαιολογητικά που απαιτούνται είναι:</p>
<ol>
    <li>Επικυρωμένο αντίγραφο εκκαθαριστικού σημειώματος Εφορίας της τρέχουσας χρονιάς . Αν δεν το έχετε λάβει έως την ημέρα της αίτησης, θα υποβάλετε επικυρωμένο αντίγραφο της φορολογικής δήλωσης της τρέχουσας χρονιάς μαζί με το περσινό εκκαθαριστικό. </li>
    <li>Πιστοποιητικό οικογενειακής κατάστασης από το Δήμο όπου θα φαίνεται η σύνθεση των μελών της οικογένειας. </li>
    <li>Βεβαίωση σπουδών από την Σχολή ή επικυρωμένο αντίγραφο των αποτελεσμάτων επιλογής που αναρτήθηκαν στο λύκειο αποφοίτησης ή το μηχανογραφημένο ατομικό δελτίο επιτυχίας. <br>
    <br>
    Εάν για οποιονδήποτε λόγο δεν έχετε προλάβει να προμηθευτείτε κάποιο από τα ανωτέρω δικαιολογητικά μπορείτε να καταθέσετε με την αίτηση απλώς την σελίδα της εφημερίδας που γράφει το όνομά σας και τη Σχολή εισαγωγής και να φέρετε την βεβαίωση σπουδών μόλις κάνετε την εγγραφή στη Σχολή.<br>
    <br>
    </li>
    <li>Φωτοαντίγραφο ταυτότητας ανεπικύρωτο. </li>
    <li>Δυο μικρές φωτογραφίες απλές. </li>
    <li>Υπεύθυνη δήλωση του νόμου 1599/86 όπου θα αναγράφεται “δεν έχω σπίτι στη Θεσσαλονίκη ή στα περίχωρα αυτής και αν γίνει δεκτή η αίτησή μου αποδέχομαι πλήρως τους εσωτερικούς κανονισμούς λειτουργίας της Σπουδαστικής Εστίας”.<br>
    <br>
    <strong>Κατά περίπτωση, μπορείτε να προσκομίσετε και επιπλέον δικαιολογητικά όπως:</strong><br>
    <br>
    </li>
    <li>Βεβαίωση πολύτεκνων από το Σύλλογο Πολύτεκνων. </li>
    <li>Βεβαίωση σπουδών από προστατευόμενα μέλη της οικογένειας, που σπουδάζουν σε ανώτατες Σχολές. </li>
    <li>Βεβαίωση στρατευμένου αδελφού. </li>
    <li>Βεβαίωση αναπηρίας κατά νόμο, ανικανότητας προς εργασία , σοβαρού ιατρικού προβλήματος κ.τ.λ. </li>
    <li>Διαζευκτήριο </li>
    <li>Ληξιαρχική πράξη θανάτου, αν αυτό δεν προκύπτει από το πιστοποιητικό οικογενειακής κατάστασης . </li>
    <li>Οποιοδήποτε άλλο δικαιολογητικό κρίνετε, ότι πρέπει να λάβουμε γνώση.<br>
    </li>
</ol>
<u>Ειδικά για τους ομογενείς :</u><br>
<br>
Θα προσκομίσετε και ταυτότητα ομογενούς από τον οικείο Σύλλογο ομογενών .<br>
<br>
<u>Ειδικά για τους αλλοδαπούς φοιτητές:</u><br>
<ol>
    <li>Φωτοαντίγραφο διαβατηρίου. </li>
    <li>Άδεια παραμονής. </li>
    <li>Πιστοποιητικό οικογενειακής κατάστασης. </li>
    <li>Εκκαθαριστικό σημείωμα οικογενειακού εισοδήματος. </li>
    <li>Βεβαίωση σπουδών από τη Γραμματεία της Σχολής. </li>
    <li>Βεβαίωση της πρεσβείας , ότι εγγυάται για την εξόφληση των οικονομικών υποχρεώσεων του οικότροφου και την τήρηση του νόμιμου χρονικού ορίου παραμονής του στην Εστία. </li>
</ol>
<u>Τα προαναφερθέντα δικαιολογητικά θα συνοδεύονται από συμπληρωμένη έντυπη αίτηση για εισδοχή την οποία μπορείτε να προμηθευτείτε από την Γραμματεία της Εστίας.</u><br>
<br>

<strong>Εστιατόριο</strong>

<p style="text-align:justify;">Στον κεντρικό διάδρομο του Ιδρύματος (κτίριο 11) λειτουργεί εστιατόριο (τηλ. 791-126), το οποίο παρέχει σίτιση με δύο γεύματα την ημέρα, επτά ημέρες την εβδομάδα, εκτός από την περίοδο των διακοπών. Τα γεύματα σερβίρονται για όσους επιθυμούν, σε παράρτημα του εστιατορίου που βρίσκεται στο κέντρο της Θεσσαλονίκης και στη διεύθυνση Μπρατούνα 5, κάθετος στη Δωδεκανήσου, περιοχή πλατείας Δημοκρατίας. Υπάρχει δυνατότητα επιλογής ανάμεσα σε δύο τουλάχιστον φαγητά και το ημερήσιο κόστος είναι 3.30 Ευρώ (γεύμα και δείπνο). Κάρτα σίτησης δικαιούνται όλοι οι φοιτητές αρκεί να καταθέσουν τα απαραίτητα δικαιολογητικά.</p>

<p style="text-align:justify;">Τα δικαιολογητικά είναι τα εξής:</p>

<ol>
    <li>Φωτοτυπία του βιβλιαρίου σπουδών. </li>
    <li>Δύο (2) φωτογραφίες. </li>
</ol>

<p style="text-align:justify;">Για περισσότερες πληροφορίες να απευθύνεστε στο γραφείο σίτισης (κτίριο 1) και στο τηλέφωνο 791-124</p>

<strong>Κυλικεία</strong>

<p style="text-align:justify;">Στον κεντρικό διάδρομο του Ιδρύματος λειτουργεί το κεντρικό κυλικείο (κτίριο 12) στο οποίο μπορεί κανείς να φάει πρόχειρα και να αγοράσει μικροπράγματα. Στον ίδιο χώρο μπορεί να βγάλει φωτοτυπίες και να πραγματοποιήσει βιβλιοδεσίες σημειώσεων. Στους χώρους του Τ.Ε.Ι. λειτουργούν επίσης και παραρτήματα του κυλικείου(κεντρικός διάδρομος, κτίριο διοίκησης, κτίρια Σ.Ε.Υ.Π). Το κεντρικό κυλικείο λειτουργεί μέχρι αργά το απόγευμα ενώ τα παραρτήματα μέχρι τις 14.00</p>

</body></html>
